---
title: Home
layout: page
permalink: /
---

## Benvenuti!
Come si può dedurre dal titolo, questo sito vuole essere una raccolta di link a materiale didattico utile per gli studenti dei Corsi di Laurea in Ingegneria e Informatica.

Il _Free_ nel nome ha un doppio significato: può sia essere "gratuito" che "libero":
* Gratuito: per essere riportato qui il materiale didattico deve essere perlomeno accessibile gratuitamente (e legalmente) al pubblico.
* Libero: sarebbe preferibile che il materiale fosse rilasciato sotto una licenza libera.

Come progetto nasce da una rapida chiacchierata tra un paio di studenti sul gruppo di Ingegneria del Suicidio ([Dino Greco](https://github.com/dinosir93), UniCT, e [Francesco Di Nucci](https://github.com/f-dinucci/), UniSa).

*A scanso di equivoci, questo progetto non è in alcun modo collegato/sponsorizzato/etc dai ragazzi di Ingegneria del Suicidio.*

Al momento è poco più di una ["proof of concept"](https://it.wikipedia.org/wiki/Proof_of_concept), si spera di poterlo accrescere con l'aiuto di numerosi altri studenti.

## Cosa trovo su questo sito?
Ad esempio link a libri di testo sotto licenza Creative Commons oppure materiale dei corsi sotto copyright ma reso disponibile al pubblico.

## Cosa *non* trovo su questo sito?
Qualsiasi cosa che sia illegale (per dirne una, scansioni di libri protetti da copyright) oppure materiale il cui accesso è limitato (ad esempio slide per soli corsisti).
E ovviamente niente materiale a pagamento, visto l'obiettivo del progetto.

## Hey! Informatica non è ingegneria!
I laureati in informatica del nuovo ordinamento (oltre che quelli in ingegneria informatica) possono accedere all'albo degli ingegneri settore informazione. [(Fonte ALSI)](http://www.alsi.it/cm/content/iscrizione-allordine-degli-ingegneri-laureati-informatici).
Se vuoi un motivo più pratico ci sono parecchi punti di contatto tra i corsi di Ingegneria Informatica e Informatica.

## Come posso contribuire?
Il progetto è ospitato su GitHub come [materiale-ingegneria-free](https://github.com/f-dinucci/materiale-ingegneria-free), puoi aprire una [issue](https://github.com/f-dinucci/materiale-ingegneria-free/issues) (una sorta di segnalazione/discussione) oppure proporre le tue modifiche tramite [pull request](https://github.com/f-dinucci/materiale-ingegneria-free/pulls).
Altrimenti siamo contattabili all'indirizzo materiale.ingegneria.free@protonmail.ch 

## Regole per l'aggiunta di materiale
Materiale sotto licenza libera può essere aggiunto immediatamente agli elenchi, in tutti gli altri casi è auspicabile ottenere _prima_ il benestare dell'autore.
